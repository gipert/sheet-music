---
layout:  post
title:   "La Conquista Della Posizione Eretta"
date:    2014-05-07 22:27:00
preview: img/la-conquista-della-posizione-eretta.jpg
gumid:   EWQY
---

Non so bene come mi sia venuto in mente di trascrivere *La Conquista Della
Posizione Eretta *(seconda traccia dell'album *Darwin!*). È stato un
lavoraccio, anche perché come al solito la mia deformazione pianistica mi ha
costretto a analizzare nel minimo dettaglio le parti di tastiera, che qui sono
molto elaborate. Per inciso, qualche anno fa ho fatto di peggio trascrivendo
interamente *Il Giardino Del Mago, *una vera follia, ma dubito che mai la
condividerò considerato il fatto che ho usato GuitarPro (che schifo) e un
eventuale lavoro di riordino su Finale mi costerebbe forse inutile fatica.

Non ho particolari annotazioni da fare, questa volta ho scritto una *band
score* molto completa (con la solita eccezione delle percussioni) e
praticamente ogni nota che si sente sul disco è riportata sulla partitura. Il
pezzo ha, al solito del Banco, una struttura armonica e melodica veramente
degna di nota, di impostazione classica e molto ben curata, che culmina nel
verso finale con la voce di Francesco (morto inaspettatamente pochi mesi fa) su
una linea di basso molto particolare.
