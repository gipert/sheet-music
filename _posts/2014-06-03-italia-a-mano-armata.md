---
layout:  post
title:   "Italia A Mano Armata"
date:    2014-06-03 15:28:00
preview: img/italia-a-mano-armata.jpg
gumid:   PrePT
---

Leggera deviazione: quei gangsteroni dei [Calibro
35](http://www.calibro35.net). Si collocano tra i progetti musicali italiani
moderni (il gruppo è del 2008) che cercano il nuovo rovistando nel vecchio, o
forse in nome del *politically correct* si dovrebbe dire nel *vintage*.
Colpisce particolarmente il modo in cui riescono a ricreare atmosfere così
tese, pregne di vapori d'asfalto, fumi di sigaretta e inseguimenti su Alfa
Romeo rubate. Il tutto tramite una riscoperta del sound delle colonne sonore
anni sessanta-settanta del cinema italiano impegnato (Morricone *in* *primis*),
si potrebbe dire "musica da anni di piombo".

*Italia a Mano Armata*, riarrangiamento del tema principale del [film
omonimo](http://it.wikipedia.org/wiki/Italia_a_mano_armata) girato nel '76,
esce poco dopo la fondazione come seconda traccia del primo album, grezza e
sporca in modo ricercato, con distorsioni di chitarra molto *fuzz* e *grooves*
di batteria rubati al *funk*. Il brano dura poco e la sua struttura è molto
chiara,  molto divertente da suonare, vi propongo una band score completa.
