---
layout:  post
title:   "Gerontocrazia"
date:    2014-05-07 22:21:00
preview: img/gerontocrazia.jpg
gumid:   EcdB
---

Gli Area (International Popular Group) sono decisamente uno dei gruppi più
originali nel panorama della musica italiana, ampiamente sottovalutato negli
anni Duemila.

Il disco *Maledetti (Mauditis)*, uscito nel 1976, riporta nelle note di copertina:

> *Progetto-concerto di fanta-sociopolitica: la società futuribile è spaccata in*
> *verticale e divisa in corporazioni. Un plasma liquido è la coscienza del*
> *mondo, custodita in un computer di una banca. Per un guasto si verifica la*
> *dispersione progressiva del liquido: totale perdita della coscienza umana.*
>
> *Possibili ipotesi evolutive:*
> 1. *Potere agli anziani, come depositari della memoria del passato che
>    esclude e respinge la problematica del contingente;*
> 1. *Potere alle donne, come fornitrici di energia e contributi radicali
>    nuovi, in antitesi alla loro repressione storica;*
> 1. *Potere ai bambini, come garanzia di libertà e di reinventare la storia
>    con la forza della fantasia.*

Il tema del primo punto è discusso in *Gerontocrazia, *introdotta da un lungo
recitativo di Stratos che rappresenta il *"Processo di narcotizzazione
esercitato dall'anziano sul bambino".*

Mi sono divertito un sacco a trascriverlo, è pieno di melodie interessanti;
degni di nota gli assoli di Fariselli nella seconda parte prima della ripresa
del tema: sono come dei pensierini incastrati in un fa minore reso cangiante
dal pedale che varia periodicamente. Spero che si capisca l'organizzazione
delle sezioni, è la più coerente che sono riuscito a elaborare.
