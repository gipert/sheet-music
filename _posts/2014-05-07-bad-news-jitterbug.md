---
layout:  post
title:   "Bad News Jitterbug"
date:    2014-05-07 22:23:00
preview: img/bad-news-jitterbug.jpg
gumid:   feDCc
---

Eyal Amir, uno degli artisti emergenti più interessanti sulla scena del *prog*
moderno. Compositore nella vera accezione del termine, scrive di proprio pugno
tutte le parti dei vari musicisti con cui collabora, tutti molto giovani e
tecnicamente dotati. Il suo lavoro verte soprattutto su cover di pezzi più o
meno *pop* o commerciali, stravolge la struttura ritmica e armonica delle sue
vittime rendendole decisamente (e finalmente) interessanti.

Bad News Jitterbug è uno dei suoi pezzi autografi, bellissimo il groove in 5/4
(uno dei motivi principali che mi ha spinto a volerla trascrivere) poderosa la
drum section di Ariel Shafir, pomposo il solo su launchpad di Jordan Rudess
(sì, proprio lui).

Penso di aver prodotto un risultato sufficientemente completo, ho trascritto le
parti di basso e tastiere (con gli accordi), mi sembrava invece inutile
trascrivere il solo di Shafir e Rudess, non sarete mica così cazzoni da volerlo
suonare uguale no?
