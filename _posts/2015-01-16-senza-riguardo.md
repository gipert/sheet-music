---
layout:  post
title:   "Senza Riguardo"
date:    2015-01-16 22:57:00
preview: img/senza-riguardo.jpg
gumid:   hzMe
---

Svolta pop per il Banco Del Mutuo Soccorso: nel 1980 esce *Urgentissimo *(di
cui *Senza Riguardo* è la prima traccia) e l'anno successivo *Buone Notizie*,
direi l'ultimo album che si può considerare davvero riuscito. Il cambio di
genere non è una deriva né un ripiego artistico, i lavori di questo periodo
nascono dall'idea precisa di esplorare nuove strutture, compito non facile per
un gruppo che ha sempre parlato un'altra lingua. Scendere di livello tentando
di esprimere le stesse idee a volte può essere difficile tanto quanto salire.

*Senza Riguardo* è una delle più belle di questo periodo, assieme a *Paolo Pa'*
e *Michele E Il Treno* (quest'ultimo in *Buone Notizie*). La voce di Di Giacomo
e i suoi testi risaltano forse più del solito dentro a questa nuova cornice e
nella musica si ritrovano, condensati e semplificati, tutti gli stilemi
dell'epoca passata. Non mancano anche accenni a qualcosa di più musicalmente
articolato.
