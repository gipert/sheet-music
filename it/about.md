---
layout:    page
title:     about
permalink: /it/about/
---

La musica *senza aggettivi*, o *seria*<sup><a href="#fn1"
id="ref1">1</a></sup>, nella sua eterna predilezione verso la ricerca e la
sperimentazione, si mostra diversa da se stessa e si arricchisce di dettagli
preziosi a ogni ascolto. Le sensazioni trasmesse all'ascoltatore offrono spunti
di riflessione su se stessi e sul contesto da cui ci isola per mezzo di un
impianto stereo o un paio di cuffie—diciamocelo, anche la sala da concerto è un
luogo di solitudine. A dirla tutta, proprio per il modo in cui è definita,
questo tipo di musica difficilmente segue le linee guida dettate dall’industria
musicale; Paolo Castaldi, intervistato da Luciano Berio nel contesto del
programma televisivo *C'è Musica & Musica*, dichiarò:

> [...] la prima [la musica "senza aggettivi"] bisognerebbe che fosse discussa
> come fatto sociologico, piuttosto che come fatto musicale. A parere di molti,
> e un po' anche mio, essa non è veramente musica perchè, per definizione,
> musica è quella che è fatta secondo i gusti di chi la compone, mentre invece
> la musica commerciale non è fatta secondo i gusti di chi la compone ma
> secondo i gusti di chi la deve consumare, cosa che è in conflitto con il
> concetto stesso di composizione.

Ma le eccezioni non sono poi così rare.

Da ragazzo trovavo ciò che cercavo nel mondo del *progressive rock*, un tipo
di musica ai limiti del tecnicismo stucchevole ma estremamente descrittiva e
ricca di sfaccettature, qualcuno direbbe paesaggistica. Alle soglie della
maturità mi sono allontanato da questo ambiente prevalentemente per una
fisiologica esigenza di rinnovamento e considerata la deludente scena *prog*
moderna mi sono buttato a capofitto nel jazz, nella *modern classical*
(davvero, la gente usa questo termine), nell’*ambient music* e la musica
elettronica.

Quando una canzone mi colpisce dal punto di vista armonico, melodico, ritmico e
timbrico (tipo, mi piace) cerco di trascriverla nel modo più completo
possibile. A lavoro concluso, dopo qualche minuto di autocompiacimento, mi
dispiaccio del fatto che il frutto del mio impegno debba rimanere a fare la
polvere (virtuale, s'intende) in qualche cartella del mio computer, perciò
decido di metterlo a disposizione di qualunque internauta interessato. In
questo blog ve le propongo, in formato PDF, oltre a qualche informazione
d'obbligo a contorno.

Ultima cosa: ho scelto di caricare i file su [Gumroad](http://www.gumroad.com)
impostando come base di prezzo la cifra simbolica di un Euro, scelta derivata
dal fatto che le trascrizioni mi sono costate molte ore di lavoro e che l'idea
di una diffusione indiscriminata di materiale sul web non mi garba molto. La
piattaforma offre anche la possibilità di donare un cifra arbitrariamente più
alta, se qualcuno si sente di contribuire maggiormente al mio lavoro!

Ovviamente sono ben accetti commenti, critiche o suggerimenti. Se qualcuno
trovasse degli errori nelle partiture, avesse proposte di trascrizione o magari
un lavoro da commissionare mi contatti pure, discutiamone!

LP

<ol>
    <li id="fn1" class="footnote">
        <em>res severa est verum gaudium</em>, scriveva Seneca. Alcuni posteri,
        molti anni dopo, pensarono bene di ricordarlo agli spettatori della
        <em>Gewandhaus</em>, la sala da concerto più famosa di Lipsia, con dei
        caratteri cubitali stampati all'interno dell'edificio originario nel
        1781. <a href="#ref1" title="Jump back to footnote 1 in the
        text.">↩</a>
    </li>
</ol>

[//]: # vim: tw=79
