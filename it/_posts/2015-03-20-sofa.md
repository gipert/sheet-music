---
layout:  post
title:   "Sofa"
artist:  "Frank Zappa"
date:    2015-03-20 02:04:00
preview: img/sofa.jpg
gumid:   zLII
---

Comparsa per la prima volta nel '75 in *One Size Fits All,* il diciannovesimo
album di Frank Zappa (qui assieme ai Mothers Of Invention), *Sofa* è presente
in due versioni, una strumentale (*No. 1*) e una munita di testo in inglese e
in tedesco (*No. 2*) consistente in un'ode appassionata al migliore amico
dell'uomo (sì, il divano) recitata dal suo proprietario.

> *Ich bin der dreck unter deinen walzen*<br/>
> *Ich bin dein geheimer schmutz*<br/>
> *Und verlorenes metallgeld*<br/>
>
> Sono il lerciume tra le tue pieghe<br/>
> Sono la tua sporcizia segreta<br/>
> E le monete disperse<br/>

Una di quelle tracce che fanno capire quanto gli Elio e le Storie Tese siano
debitori dello stile zappiano. Memorabile il fretless a cinque corde di Tom
Fowler, tra i più obesi e unti che si possano immaginare.

Anche stavolta band score, tutto tranne le percussioni.

<!-- vim: set tw=79 spell spelllang=it: -->
